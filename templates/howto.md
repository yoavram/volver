*לחזור - Volver* הוא כלי לחיבור בין מטיילים ואינו לוקח אחריות על תוצאות הקשרים שאתם יוצרים באמצעות האתר, אבל בכל זאת אכפת לנו שיהיה לכם טוב, אז הכנו עבורכם כמה המלצות וכלים שיעזרו לכם להיות רגועים:
 
#### לפני ההשכרה

1. מתחילים בלמצוא מטייל באתר, מסכימים איתו על הזמן והמקום בו תחליפו את הרכב ומחליפים פרטים (כולל מספרי חשבון בנק להעברת הכסף לשוכר)
1. אם אתה זה ששוכר את הרכב מחברת ההשכרה – דאג לקבל צילומי רישיונות נהיגה של אלו שינהגו ברכב לאחר ההחלפה ולרשום אותם כנהגים בחברת ההשכרה (אם אתה מקבל את הרכב ממטייל – דאג לשלוח לו צילומי רישיונות).
1. אם אתה מעשן יותר מדי, דאג שחבר סחי אחר מוודא ששכרת את הרכב לכל התקופה (שלך ושל המחליף) ושהוא מחזיר אותו לאותו סניף בדיוק.
1. השוכר ידאג לשלוח במייל את כל הטפסים הרלוונטיים למטייל שלוקח ממנו את הרכב (חוזה השכרה בו ניתן לראות את שמות הנהגים המבוטחים, תנאי הביטוח וסכום השתתפות עצמית במקרה של תאונה חו"ח ותאריכי ההשכרה וההחזרה).
1. בנוסף, מורידים את טופס ההתחייבות הדדית, חותמים עליו ומקבלים עותק, חתום ע"י שני הצדדים, במייל. 
בקצרה, הטופס הזה הוא הצהרה על כך ש(תקציר הנקודות המרכזיות – כולל בימ"ש המוסמך לדון, שבוע להעביר את הכסף מרגע ההחזרה / מזומן ברגע ההחלפה..). קראו ותבינו אותו כמו שצריך לפני שתחתמו עליו – הוא יעזור לכם להיות רגועים ובטוחים שאי אפשר לרמות אתכם.
 
#### בזמן ההחלפה

1. דואגים לשאול ולתעד את כל התקלות, מכות, דפיקות ותאונות שהרכב עבר וכמובן עוברים סביב הרכב, מעליו ומתחתיו ומצלמים כל שריטה (חובה כמובן לעשות את זה גם כששוכרים את הרכב).
1. תחליפו מידע על הרכב ועל הדרך – איך הוא מתנהג, איפה קשה מאוד לנסוע, איפה מומלץ לבקר ועל מה אפשר לוותר – מומלץ לנסוע בו כמה דקות ביחד כדי להרגיש אותו ולדבר עליו.
1. תתקזזו על דלק – חברת ההשכרה תסגור עם השוכרים איפה צריך לעמוד מד הדלק בזמן ההחזרה (בדרך כלל מלא או חצי מלא).
1. במידה וישנן תקלות מכניות – נקודת ההחלפה היא מקום מצוין ליצור קשר עם חברת ההשכרה ולקבל רכב חלופי.
 
#### לאחר החזרת הרכב

1. דאגו לשלוח/לקבל אישור וקבלה על סיום תקופת ההשכרה עם קבלה על התשלום.
1. העבירו את הכסף מהר ככל הניתן (לפי ההסכם יש לכם שבוע לעשות את זה), צרו קשר עם השוכר וודאו שהכסף נכנס.
 
בסופו של דבר העניין בנוי הרבה על אמון, כמו ביד2 או כל אתר אחר שבו מחליפים מוצרים וכסף. אז זו הנקודה שבה אתם מגששים במייל, מחפשים חברים משותפים בפייסבוק ומנסים להבין מי מולכם. קחו אחריות על דברים שקרו בכיוון שלכם, גם ככה אתם חוסכים הרבה כסף בתיאום ההחזרה.

שני הצדדים צריכים לזכור ש*הקראטרה* זו דרך משובשת ולכן יכולים לקרות בה דברים.
 
נשמח לשמוע על שיטות שלכם להורדת הסיכון.
 
שימוש נעים באתר וסעו בזהירות!

*צוות לחזור - Volver*